<!DOCTYPE html>

<html xmlns="http://www.w3.org/1999/xhtml">
	<head>
		<meta http-equiv="content-type" content="text/html; charset=utf-8" />
		<meta name="description" content="" />
		<meta name="keywords" content="" />
		<title>Manastirea Putna - Arhitectura</title>
		<link href="http://fonts.googleapis.com/css?family=Ubuntu+Condensed" rel="stylesheet" type="text/css" />
		<link href="http://fonts.googleapis.com/css?family=Kreon" rel="stylesheet" type="text/css" />
		<link rel="stylesheet" type="text/css" href="style.css" />
	</head>
	<body>
		<div id="wrapper">
			<div id="header">
				<div id="logo">
					<h2><a href="#">Manastirea Putna</a></h2>
				</div>
				<div id="menu">
					<ul>
						<li class="first current_page_item"><a href="index.html">Acasa</a></li>
						<li><a href="istoric.html">Istoric</a></li>
						<li><a href="galerie foto.html">Galerie foto</a></li>
						<li><a href="despre pagina.html">Despre pagina</a></li>
						<li class="last"><a href="autor.html">Autor</a></li>
					</ul>
					<br class="clearfix" />
				</div>
			</div>
			<div id="splash">
				<img src="images/img3.jpg" width="1180" height="295" alt="" />
			</div>
			<div id="page">
				<div id="content">
					<div class="box">
						<h2>Arhitectura</h2>
						<p>
Problema înfățișării inițiale a bisericii lui Ștefan cel Mare de la Mănăstirea Putna și, mai cu seamă, a vechii sale structuri planimetrice și spațiale a fost îndelung controversată. Cronicile și documentele anterioare prefacerilor din secolele al și al XVIII-lea păstrează o tăcere aproape absolută asupra acestui fapt, iar lipsa de informații, ca și amploarea prefacerilor amintite i-au determinat pe unii cercetători să opineze că actuala biserică nu mai are nimic comun cu prima ctitorie ștefaniană. 

Dintr-o știre foarte laconică înserată în Letopisețul Putna II, se putea trage totuși concluzia că edificiul inițial, construit de Ștefan cel Mare, dispunea de aceleași spații interioare ca și biserica actuală, adică cea reclădită din temelii de Vasile Lupu, Gheorghe Ștefan și Eustratie Dabija între anii 1653 - 1662 și restaurată apoi, succesiv, cu unele modificări, de Iacov Putneanul, în a doua jumătate a veacului al XVIII-lea, de Romstorfer, în primii ani ai secolului nostru și de Direcția monumentelor istorice, în ultimele două decenii. Ne referim la știrea în care se spune că Bogdan al III-lea „a răposat în anul 7025 (=1517), aprilie 22 - și a fost îngropat în Mănăstirea Putna, în pronaosul cel mare, în partea dreaptă”. Precizarea, oarecum neobișnuită, că acest voievod a fost înmormântat în pronaosul cel mare ne îngăduie să presupunem că mai exista o încăpere care era considerată pronaosul cel mic, și că acesta nu putea fi altceva decât un pridvor închis. Întrucât de existența inițială a celorlalte compartimente nu avem motive să ne îndoim, înseamnă că biserica lui Ștefan cel Mare de la Putna a fost proiectată din capul locului în plan complex, de tip triconc, cu pridvor, pronaos, gropniță, naos și altar, adică exact cu aceleași spații interioare existente și în edificiul actual. Trebuie să mai subliniem, totodată, că atât pridvorul închis, cit și gropniță ori camera mormintelor sunt considerate ca elemente care apar pentru prima oară în istoria arhitecturii moldovenești aici, la Putna. 						</p>
					</div>
					
					<br class="clearfix" />
				</div>
				<div id="sidebar2">
					<div class="box">
						
						<p>
							Nedispunând de suficiente informații, fie scrise, fie arheologice, referitoare la aspectele detaliate ale vechii biserici putnene, unii cercetători au încercat să le intuiască sau să le deducă din structura și aspectele altor biserici construite de Ștefan cel Mare și care s-au păstrat într-o stare de conservare mult mai bună. Iată, spre exemplu, cum își închipuia Nicolae Iorga monumentul inițial: „în forma ei de la început, mănăstirea trebuie să se fi înfățișat mai mică și mult mai simplă, fiind și cea dinții încercare a lui Ștefan, ca ziditor de asemenea lăcașuri. Un pridvor îngust, în care se intra, nu prin păretele din față, ci prin cel din dreapta, străbătut de o ușă joasă având cadru gotic de linii care se taie între ele în unghiuri drepte la capete, iar la mijloc se apropie unele de altele prin salturi în zigzag, printr-un șir de mici arcuri. Ușă gotică mai mare, cu linii care se încoardă pentru a se atinge sus, într-o întâlnire de ogivă ruptă. Tindă a femeilor, umbroasă, în care abia se descopăr chipurile de sfinți, zugrăviți în culori întunecate, de albastru și vânăt mai ales. Un naos mai larg, având la dreapta și la stîngă strane. Un altar încheind crucea pe care o alcătuiește întreaga zidire. Pe afară ferestruici în același stil ca și ușa de intrare. Contraforturi, răzimători de piatră cioplită, sprijină zidurile, făcute din cărămidă aparentă, uneori smălțuită verde și galben, care alternează cu piatra, săpate de firide ce se întind de obicei într-o singură desfășurare de la temelia de piatră până supt streșina de șindrilă ridicată sus și aplecată pentru scurgerea ușoară a ploilor dese prin aceste văi de Carpați. Discuri de smalț, cu stema țării, cu zmei încununați, cu ostași, cu alte chipuri ce nu se pot desluși, se înfig la întâlnirea arcelor, la linia de supt acoperiș, precum și pe turnul unic, subțire, care se ridică pe o dibace potriveală arhitectonică, special moldovenească, deasupra naosului. Un puternic turn de clopotniță, răsărit din mijlocul zidului de împrejmuire, are aceleași podoabe de piatră săpată și discuri colorate, galbene, brune, albastre, verzi... 
						</p>
						
					</div>
					<div class="box">
						
					</div>
				</div>
				<div id="sidebar1">
					<div class="box">
						<!--<h3>Marturie in timp</h3>-->
						<p>
							Letopisețul putnean citat de noi mai sus conține unica relatare, cunoscută până acum, contemporană cu prima biserică înălțată de Ștefan cel Mare la Putna, din care se pot obține, prin deducție, informații referitoare la planul inițial al acestei ctitorii. O scurtă descriere, mult mai târzie, a bisericii, întemeiată pe tradiții orale și frecvent citată în literatura aferentă, ne-a rămas de la Ion Neculce care spune că Ștefan cel Mare „așe au fost făcut mănăstirea de frumoasă, tot cu aur poleită zugrăvită, mai mult aur decât zugrăvală, și pre dinlăuntru și pre denafară”, adăugind că aceasta fusese acoperită cu plumb. 

Independent de Neculce, aceeași tradiție este consemnată pe la 1761 și de Vartolomei Măzăreanu în a sa Istorie pentru sfânta Mănăstire Putna; „Ni-au spus unii părinți, scrie autorul, că sfânta biserică cea de piatră din sfânta Mănăstire Putna, întâi au fost presto tot zugrăvită și acoperită cu plumb; iară Vasile voievod (adică Vasile Lupu), dintru oarecare pricini, ar fi stricat-o până în temelie și apoi de al doilea au zidit-o și n-au zugrăvit-o, nici au acoperit-o cu plumb”. 
						</p>
					</div>
				
				<br class="clearfix" />
			</div>
		</div>
		<div id="footer">
			&copy; 2016 Manastirea Putna | Atestat Gherasim Paul | Copyright imagini: Internet
		</div>
	</body>
</html>


