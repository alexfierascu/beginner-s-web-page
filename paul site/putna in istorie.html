<!DOCTYPE html>

<html xmlns="http://www.w3.org/1999/xhtml">
	<head>
		<meta http-equiv="content-type" content="text/html; charset=utf-8" />
		<meta name="description" content="" />
		<meta name="keywords" content="" />
		<title>Manastirea Putna - Putna in istorie</title>
		<link href="http://fonts.googleapis.com/css?family=Ubuntu+Condensed" rel="stylesheet" type="text/css" />
		<link href="http://fonts.googleapis.com/css?family=Kreon" rel="stylesheet" type="text/css" />
		<link rel="stylesheet" type="text/css" href="style.css" />
	</head>
	<body>
		<div id="wrapper">
			<div id="header">
				<div id="logo">
					<h2><a href="#">Manastirea Putna</a></h2>
				</div>
				<div id="menu">
					<ul>
						<li class="first current_page_item"><a href="index.html">Acasa</a></li>
						<li><a href="istoric.html">Istoric</a></li>
						<li><a href="galerie foto.html">Galerie foto</a></li>
						<li><a href="despre pagina.html">Despre pagina</a></li>
						<li class="last"><a href="autor.html">Autor</a></li>
					</ul>
					<br class="clearfix" />
				</div>
			</div>
			<div id="splash">
				<img src="images/img3.jpg" width="1180" height="295" alt="" />
			</div>
			<div id="page">
				<div id="content">
					<div class="box">
						<h2>Putna in istorie</h2>
						<p>
							Spre deosebire de alte meleaguri moldovene, menționate documentar cu mult înaintea construirii unor biserici și mănăstiri pe cuprinsul lor, Putna, ca toponimic sau hidronimic din vechiul ținut al Sucevei nu este menționată în nici un document anterior fundării mănăstirii cu același nume, respectiv, anului 1466. Apare frecvent, în schimb, cealaltă Putna, din ținutul Vrancei, mai cu seamă în documentele de la Alexandru cel Bun, dar și de la unii dintre urmașii săi. Constatarea nu poate impune totuși concluzia fermă că zona situată pe valea Putnei, un pârâu montan care izvorăște de sub Obcina Mare și alunecă repede spre apele calme ale Sucevei, întâlnindu-le în dreptul satului Laura, a fost total nelocuită până la mijlocul veacului al XV-lea. Dimpotrivă, numeroasele biserici atestate în primele decenii ale acestui secol pe locuri din imediata vecinătate a Putnei constituie tot atâtea mărturii că zona respectivă cunoștea, încă de pe atunci, o remarcabilă viață religioasă și că Ștefan cel Mare s-a conformat tradiției, construindu-și mănăstirea în preajma unei biserici mai vechi. Din uricul său de la 15 martie 1490 rezultă că pe vremea lui Alexandru cel Bun numai în ținutul Sucevei existau „cincizeci de biserici cu popii lor”, supuse Episcopiei de Rădăuți, dintre care, pe vremea sa, șase au fost „întoarse și închinate să asculte de Mănăstirea (...) Putna, căci acele biserici și acei popi sunt din satele mănăstirii”. Ele erau, desigur, biserici parohiale, de sat, dar foarte aproape de Putna exista cu certitudine în primul sfert al veacului al XV-lea și o mănăstire. Aceasta este menționată într-un uric din 18 august 1427 prin care Alexandru cel Bun îi miluia pe frații Herman și Lațcu, întărindu-le „ocina lor (...), unde este casa lor, la Voitinu, unde acesta iese din pădure și din poiană și unde este mănăstirea lor și vechiul lor loc de cosit...”. 
						</p>
					</div>
					
					<br class="clearfix" />
				</div>
				<div id="sidebar2">
					<div class="box">
						
						<p>
							Cercetările arheologice din anii 1955-1956 au dus la concluzia că în incinta Mănăstirii Putna nu există urme de viețuire omenească „anterioare construcțiilor în piatră din vremea lui Ștefan cel Mare” și că „la venire constructorii au defrișat terenul prin ardere, descoperindu-se deasupra solului viu o dungă de cenușă și cărbuni, iar sporadic chiar trunchiuri de copaci carbonizați”. 
							Cele mai recente cercetări de acest fel, efectuate în anii 1980 - 1982, ar putea conduce totuși la concluzia că chiar pe actualul teritoriu al mănăstirii a existat o așezare monahală anteștefaniană, deoarece spre latura sudică a incintei, lingă temeliile casei domnești construite de Ștefan cel Mare, au fost descoperite câteva morminte, care, prin poziția lor stratigrafică, ar pleda în acest sens. 
						</p>
						
					</div>
					<div class="box">
						
					</div>
				</div>
				<div id="sidebar1">
					<div class="box">
						<!--<h3>Marturie in timp</h3>-->
						<p>
							Dacă la aceste probe, riguros documentare, adăugăm și tradițiile privind existența unei vechi mănăstiri pe actualul teritoriu al satului Laura, unde ar fi trăit o vreme Daniil Sihastru, precum și pe cele referitoare la precedența chiliei din valea Vițeului și a unei bisericuțe de lemn care s-ar fi aflat chiar pe dealul Sionului, argumentele în favoarea fundării acestei ctitorii într-o zonă cu vechi tradiții monastice se înmulțesc simțitor. 
							Să rămânem însă la izvoarele istorice, în Letopisețul anonim al Moldovei, se spune că după cucerirea Cetății Chilia, în luna ianuarie 1465, Ștefan cel Mare s-a întors cu toată oastea la Suceava, poruncind mitropolitului, episcopilor și tuturor preoților „să mulțumească lui Dumnezeu pentru ce i-a fost dăruit lui...”. Nu se precizează aici cum anume trebuia să se concretizeze această mulțumire, dar, având în vedere importanța pe care o acorda voievodul însuși acestei victorii, este de presupus că ea urma să fie pe măsura evenimentului. Lucrurile se lămuresc, de altfel, în Analele putnene și în Cronica moldo-polonă, unde, imediat după relatarea izbânzii de la Chilia, se menționează foarte lapidar că la 10 iulie 1466 Ștefan-vodă a început să zidească Mănăstirea Putna, cu hramul „Preasfintei Născătoare de Dumnezeu”. 
						</p>
					</div>
				
				<br class="clearfix" />
			</div>
		</div>
		<div id="footer">
			&copy; 2016 Manastirea Putna | Atestat Gherasim Paul | Copyright imagini: Internet
		</div>
	</body>
</html>


